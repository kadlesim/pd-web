<section id="page-main-section">
  <div id="heading">
    <h1>Prague Devils</h1>
    <h3>Ultimate Frisbee Team</h3>
  </div>
  <!--<img id="main-img" src="../../assets/fotky/backgroung001.jpg">-->
  <!--<img src="../../assets/fotky/backgroung002.jpg">-->
  <article id="about-us">
    <h1>O nás</h1>
    <div>
      Tým PRAGUE DEVILS vznikl 1. ledna 1992, toto však je pouze oficiální datum, neboť historie "ďáblů" je spjatá i se samotnou minulostí frisbee v Čechách. Tuto hru do Čech přinesli Italští plavci a o její další rozvoj se postaral Jan 'Papá' Filandr. V té době Papá působil jako odborný asistent katedry tělesné výchovy na ČVUT FEL. Létající talíř mu na tolik učaroval, že se zasadil o to, aby Frisbee Ultimate bylo zařazeno jako volitelný sport tělocviku pro studenty FELu. Psal se podzim roku 1991. Ze studentů navštěvujících Frisbee vznikl tým PRAGUE DEVILS. V České republice v té době pobývalo mnoho Američanů, kteří pomohli s prvními tréninky, metodikou a systémem hry. Zároveň také přinesly cenné kontakty na Frisbee týmy v zahraničí, díky tomu začínají PD objíždět zahraniční turnaje. Prvním turnajem v zahraničí byl Brusel v roce 1992. Devils obsadili předposlední místo - poslední skončil tým z Francie, který držel disk poprvé až na tomto turnaji
    </div>
  </article>

  <article id="about-ultimate">
    <h1>O Ultimate</h1>
    <div>Ultimate frisbee je relativně nový sport, který se hraje od roku 1968, avšak jeho popularita rok od roku stoupá. Výzvy, které tento unikátní sport přináší, jsou přitažlivé pro hráče všech věkových kategorií a atletických úrovní. Jak s ultimate jednou začnete, už vás nepustí. Není s podivem, že ultimate přitahuje každoročně stovky nových hráčů po celém světě. Jedná se o vzrušující a opravdu zábavný sport. Letové vlastnosti disku umožňují hráčům nepřeberné množství hodů. Žádné dva hody nejsou úplně stejné. Ke hře potřebujete také vytrvalost, abyste vydrželi v neustálém pohybu, a schopnost zvládnout přesné přihrávky vzduchem, podobně jako tomu je v americkém fotbalu. Ultimate se řídí myšlenkou fair play, hráči sami nesou zodpovědnost za průběh hry, místo aby ji nesli rozhodčí, kteří v ultimate nejsou. Cena „Spirit of the Game“ je udělována týmu, který se těchto zásad drží nejvíce. Ultimate frisbee hrají tisíce žen, mužů, dívek a chlapců ve více než 50 zemích světa. Hraje se v kategoriích open (muži), ženy, mix (smíšené týmy mužů a žen), junioři (do 19 let) a masters (nad 33 let). Ultimate je kolektivní bezkontaktní sport, v němž vítězí tým, který má na konci hrací doby vyšší počet bodů. Hraje se na hřišti o rozměrech cca 100x37 metrů (délka fotbalového hřiště, polovina jeho šířky). Na obou koncích hřiště jsou vyznačeny koncové zóny o hloubce cca 18 metrů.V ultimate proti sobě hrají dva sedmičlenné týmy. Smyslem hry je pomocí přihrávek dopravit disk do soupeřovy koncové zóny a jeho chycením v zóně získat bod. Po chycení disku se hráč musí zastavit a do 10 vteřin disk přihrát spoluhráči. Povoleným pohybem hráče s diskem je pivotování, tedy otáčení se kolem vlastní osy s jednou nohou pevně na zemi. V ultimate hráči  často střídají útok a obranu při ztrátě disku, ke které dochází záhozem disku do autu, na zem, jeho zachycením soupeřem nebo při dlouhém držení disku. Není povolen fyzický kontakt mezi hráči ani přetahování o disk. Hra je založena na principu řízení hry samotnými hráči – hraje se bez rozhodčích. Všechny přestupky na čarách, při držení disku a fauly jsou hlášeny samotnými hráči přítomnými na hřišti. </div>
  </article>
</section>
